Published: 16.4.2016
Updated: 31.3.2019
Title: Votrelci dávnoveku
Menu: Votrelci dávnoveku
Cathegory: Generally
---
# Votrelci dávnoveku

Je úsmevné sledovať *Prima ZOOM*, napríklad, ráno ide dokument 
o starodávnych vodných kanáloch postavených tak,
že kamene na seba dolíhajú tak, že medzi ne nezmesti list papiera (podobne ako majú Inkovia v Machu Picchu).
Stačilo na to troch chlapov, dva kamene, niekoľko kusov dreva, lana a trochu piesku. 

Potom dajú *Votrelcov dávnoveku*, kde tvrdia, že to veda nedokáže ani najmodernejšou technikou a s toho vyplýva, že sú dielom mimozemšťanov.

Vlastne v tom "dokumentárnom seriály" z čohokoľvek vyplýva,
že nás navštevovali mimozemské civilizácie. Nejde ani tak o to,
či mimozemšťania existujú, alebo nie, ale o ich dôkazy a tvrdenia,
ktoré sú len [logické klamy](http://www.pouzimerozum.sk/2011/07/22/uvod-do-sebaklamov-a-chyb-argumentacie/).

Zoberme si napríklad stavbu pyramíd alebo *Stonehenge*, pri veľkých stavbách sa nám vynárajú dve otázky - Prečo by to niekto staval a ako.

Pri odpovedaní na otázku "Prečo" ľudia zabúdajú na niečo čo je tu s nami už veľmi dávno a to obyčajné ľudské nafúknuté ego, túžba po moci a sláve. Vládca, faraón,... chcel po sebe zanechať niečo veľké, čo mu počas života upevní moc (spolu s náboženským aspektom týchto stavieb),
zabezpečí obdiv ako doma, tak aj za hranicami svojej ríše
a po smrti mu zaistí nesmrteľnosť.

Otázku ako treba riešiť od prípadu ku prípadu. No keď neviem, ako to postavili, neznamená to,
že tie bloky kameňa premiestnili mimozemšťania antigravitaćným lúčom z orbitu.
Znamená to, len že momentálne nevieme, ako to postavili.
Respektíve tvorcovia *Votrelcov dávnoveku* to nevedia.
No treba si uvedomiť, že aj v staroveku žili inteligentný ľudia, s inžinierskym prístupom,
ktorí z dobovými poznatkami dokázali veľké veci.
Preto tvrdenia tohto seriálu dehonestujú ľudstvo a našich predkov.
Ďalšou vecou je, že veľkú stavbu nemuseli postaviť za rok, ako dnes halu supermarketu,
pokojne to mohlo trvať 20 - 25 rokov, a to sa kľukne dá aj bez vynálezu kolesa.

Na záver ešte *Giorgio A. Tsoukalos* zo svojim nezameniteľným účesom.

![Giorgio A. Tsoukalos vs. Neil deGrasse Tyson](images/Generall/VotrelciDavnoveku/vd.jpg){.img-center}
